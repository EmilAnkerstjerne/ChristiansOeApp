Christiansø er en lille dansk ø i Østersøen 18 km nordøst for Bornholm. Det er den største af øerne i øgruppen Ertholmene og den ene af øgruppens to beboede øer. Færgeforbindelsen fra Gudhjem på Bornholm anløber Christiansø, hvorfra de guidede ture udgår.

Arealet af Christiansø er 0,22 km², og øen udgør hovedparten af Ertholmenes samlede areal på 0,38 km². Møllebakken på Christiansø er med sine 22 moh Ertholmenes højeste punkt. Ertholmene ligger på 55° 19' nordlig bredde og 15° 11' østlig længde, og Danmarks østligste punkt er placeret på Østerskær ca. 300 m øst for Christiansø. Der var (pr. 1. januar 2020) 84 fastboende på Christiansø og Frederiksø (der opgøres ikke særskilte indbyggertal for de to øer), og Christiansø er Danmarks østligste beboede ø. Alle bygninger på øen er fredet.

Ertholmene har en særlig status i Danmark, idet de hverken er en del af en kommune eller en region, og beboerne betaler derfor hverken kommuneskat eller sundhedsbidrag. Øgruppen ejes og administreres af Forsvarsministeriet.

Da Christiansø hører direkte under statens administration, betales statsskat, men ikke kommuneskat

Christiansø Sogn dækker Ertholmene, og Christiansø Kirke er øernes eneste.

Christiansø var meget kendt for dets fiskeri men i 2013 flyttede den sidste fisker, derfra.

70.000 turister besøger årligt Christiansø og Frederiksø. Christiansø Museum ligger i Lille Tårn på Frederiksø og er både militærhistorisk museum for Christiansø Fæstning og lokalarkiv for Ertholmene samt.[4][5][6]

Ruth's Kryddersild er øernes eneste produktionsvirksomhed.